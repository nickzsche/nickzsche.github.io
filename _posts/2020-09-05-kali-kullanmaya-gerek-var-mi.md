**Siber Güvenlik İçin Kali Kullanmak Zorunda Mıyız?**
 Bildiğiniz üzere Kali, Offensive Sec tarafından üretilmiş bir siber güvenlik araçları ile birlikte gelen Debian tabanlı Linux dağıtımıdır. BackTrack sonrasında yeniden inşa edilmiş ve günümüzde bildiğimiz Kali Linux şeklini almıştır. Siber Güvenlik Uzmanları tarafından en çok tercih edilen dağıtımdır. Hazır paket sistemi, kolay kurulumu, dualboot olarak başka sistemlerin yanına kurulabilmes, live üzerinden çalıştırılarak arkada herhangi bir iz bırakmadan işlemler yaptırması onu tercih edilesi kılıyor. Fakat piyasada Kali Linux'a alternatif sürümler de mevcut. Bunlardan en tanınanı Parrot Os, BackBox Linux, BlackArch, Cybor, Pentoo işletim sistemleri. Parrot ve BackBox aynı Kali gibi Debian tabanlıdır. Yani apt kullanabilirsiniz. Fakat BlackArch isminden de anlaşılacağı üzere Arch tabanlıdır, kurulumu elbette Debian'a göre oldukça zor gelecektir ayrıca komutlar farklılık gösterir. Pentoo ise çekirdeğini dahi kendiniz inşa ettiğiniz ve kurulumu en zor olan Gentoo üzerine inşa edilmiştir. 
**Kali Linux Alternatifleri**
 Yukarıda belirttiğim üzere Kali Linux için bir çok alternatif bulunmakta. Hatta ve hatta Windows üzerinden hiç uğraşmadan tüm Kali araçlarını kullanabileceğiniz "Pentest Box" isimli araç kullanılabilir. Üstte bahsedilen araçlar içerisinde BlackArch 2500 Hacking Tool ile birinciliği göğüslemekte. Çok fazla araç olması gözünüzü korkutmasın. Her araç için diğer alternatifler mevcut ve tüm paketler kurulu geliyor. Ortalama boyutu 47GB.
 **Kendi Sistemimizi Oluşturabilir Miyiz?**
 Bunun cevabı elbette oluşturabilirsiniz. Örnek vermek gerekir ise günlük kullanım için Mint, Ubuntu gibi bir Debian dağıtım tercih ettiniz. Fakat siber güvenlik işlemlerini de bunun üzerinde gerçekleştirmek istiyorsunuz. Bunun için "Katoolin3" isimli bir araç bulunmakta. Yazı sonuna linkini bırakacağım. Katoolin3 eski sürüm Katoolin'de çıkan sorunları çözmüş ve temiz kurulum yapılmasını sağlayan bir araçtır. Kali üstünde bulunan 150 adet aracı (tüm araç sayısı ortalama bu kadardır) herhangi bir dağıtım üstüne kurabilirsiniz.
 Veya isterseniz Arch kurup kendinize göre özelleştirerek 2500 adet siber güvenlik aracını indirerek kurabilirsiniz. 4800 üzeri paket kurar. Python, Ruby, C, C++ vs gibi programlama dillerinin kütüphanelerini ekleyerek 2500 aracın sorunsuz çalışmasını sağlar. Boşta iken 256 mb ram ile dahi çalışabilen bir sistemdir Arch. Örnek olarak kendi Arch tabanlı sistemimi size göstermek istiyorum.

![enter image description here](https://i.resimyukle.xyz/Le06P2.png)

2500 aracın tamamı yüklü. Yine Katoolin3 üstünde olduğu gibi araçları tek tek veya kategori olarak da yükleyebilirsiniz. Eğer isterseniz Arch kullanmak yerine BlackArch da kurabilirsiniz veya Manjaro gibi harika bir Arch tabanlı sistemi kurup üstüne hacking araçlarınızı ekleyebilirsiniz.
Siber Güvenlik için uzun süredir Kali yerine kendi özelleştirdiğim Linux dağıtımlarını kullanmaktayım. Bugüne dek bir sorun yaşamadım. Uzun yıllardır Windows kullanmıyorum. Onun yerine Linux tercih ediyorum. Eğer bir sistem kurup Linux kullanmak istiyorsanız bu yöntemler ile kendinize ait her işinizi görecek bir Linux oluşturabilirsiniz. Live üzerinden kullanıyor iseniz üstte adını yazdığım Kali, Parrot, BackBox, BlackArch gibi dağıtımları kullanarak işlerinizi görebilirsiniz. Kolay gelsin.


[Katoolin3 Link ve Kurulum Aşamaları:](https://github.com/s-h-3-l-l/katoolin3)

[BlackArch Link ve Kurulum Aşamaları:](https://blackarch.org/downloads.html)

[BlackArch Tüm Araçlar Listesi](https://blackarch.org/tools.html)
